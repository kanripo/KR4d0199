# -*- mode: mandoku-view; -*-
#+TITLE: 大隱居士詩集
#+DATE: 2015-08-24 23:58:31.844927
#+PROPERTY: ID KR4d0199
#+PROPERTY: BASEEDITION WYG    
#+PROPERTY: JUAN 卷下
<pb:KR4d0199_WYG_002-1a>¶
欽定四庫全書¶
　大隠居士詩集巻下　　　　宋　鄧深　撰¶
　　七言律詩¶
　　　春雪¶
勾芒新政譲元㝠一雪填門訝許平不夜乾坤月留照¶
無塵世界玉裝成如何辯認梅花發只得誇張栁絮輕¶
數片簷前休掃去且留窻下快書生¶
　　　月湖山谷勸耕次韻¶
<pb:KR4d0199_WYG_002-1b>¶
皂盖朱幡逰近郭野桃山杏炫紅旂㸔㸔新燕啣泥候¶
恰恰鳴鳩喚雨時未用經丘思靖節何妨學稼許樊遲¶
老農應悉使君意六勸傳教到處知(勸農有/六事)¶
　　　陪吴正字賞花詩¶
名園無物不芳妍上箇籃輿緩遶旋曲徑幽亭留客地¶
㣲雲淡日養花天四時公舉春為最萬事銓量酒是先¶
管領風光湏一醉要㸔詩筆落雲烟¶
　　　橘花¶
<pb:KR4d0199_WYG_002-2a>¶
　　　　香最可愛前軰偶遺未之賦也且花於春時¶
　　　　實於霜後它果不若是宜併書之¶
糝枝碎玉吐香竒鼻觀頻參試論之清比木犀雖未的¶
烈如茉莉已無疑自從白雪避花後更好黄金鑄實時¶
四老隠居冝取此可能無意賦新詩¶
　　　晚春¶
雨催柔綠上桑枝新霽浮雲未盡歸寂寂簾櫳留燕舞¶
隂隂楊栁䕶鶯衣莫于綺席嫌籌併已覺青春作鳥飛¶
<pb:KR4d0199_WYG_002-2b>¶
滿徑落花愁踏損羊欣切勿欵柴扉¶
　　　次韻晩春¶
閬仙晦日惜春歸尚喜争他五日遲延蝶晚花餘小蒨¶
藏鶯暗栁盡低埀頻催布榖能謀野苦勸提壺殆為私¶
寄語社中湏痛飲喜晴山色也開眉¶
　　　夏日寓山齋¶
山齋長夏斷過從掃地長教塵滅蹤松架青毛雲翳日¶
扇揺白翅雪生風書床琴匣時相近茶鼎燻爐間自供¶
<pb:KR4d0199_WYG_002-3a>¶
心地清凉無熱惱炎天直與冷秋同¶
　　　鑑堂初夏把酒¶
新笋過林竹有筠老蠶登箔繭成身日穿雲出潜驅霧¶
風捲花飛猛送春乳燕簾櫳中晝後綠隂池舘一畨新¶
欲酬佳致湏何物莫厭芳醪滿入唇¶
　　　漕司君子堂把酒(侍吴司封/坐懐月湖)¶
擁岸芙蓉媚晚秋敗荷顛倒雨初收盃盤不料今朝欵¶
杖履如陪昔日逰竹逕以東蔵曲折水村而下轉清幽¶
<pb:KR4d0199_WYG_002-3b>¶
穉松戢戢存遺愛不用詩來問好不¶
　　　喜雨¶
間㸃疎花稻已香老農猶未擬豐穰不堪雌霓頻妨雨¶
反厭雄風但作凉傍日猖狂唯野馬為霖信息欠商羊¶
忽驚頭上雲雷集甘注如傾洗夕陽¶
　　　月湖禱雨有應李渭賦詩次韻併呈¶
一雨端由誠意通不然筆落有神功奔雲擁樹千山里¶
迅電飜江萬丈紅黍稷盈疇纔可望塵埃眯眼頓成空¶
<pb:KR4d0199_WYG_002-4a>¶
民間歳晚知何事飽飯無憂屬兩公¶
　　　秋大閲呈月湖先生¶
將兵還似將風騷軍帳從容自不勞皷角悲風肅人馬¶
旌旗蔽日閃弓刀折衝正自煩樽俎急檄寜聞借羽毛¶
洗眼臨淮新號令憑誰挑戰醉揮毫¶
　　　七夕競渡¶
水馬相先急畫橈朱樓紅粉宴笙簫月中誰念穿綵線¶
江上齊㸔奪錦標冷眼諸人旁賈勇争頭一皷喜成謡¶
<pb:KR4d0199_WYG_002-4b>¶
憑誰試展乗槎手直入銀灣㸔鵲橋¶
　　　十四夜賞月¶
月嬋娟對竹嬋娟竹影蕭疎月轉妍纔過中庭十分好¶
直疑明晚一般圓銀河漾漾無塵界玉宇昭昭不夜天¶
君飲不多湏强飲何妨醉裏却逃禪¶
　　　夜興¶
官舍渾如僧舍幽爐香靜㘴興悠悠一忩燈火鳴蛩夜¶
千里湖山落鴈秋只恐有詩成筆下自餘無事到心頭¶
<pb:KR4d0199_WYG_002-5a>¶
何妨信手翻書巻不限更深困即休¶
　　　九日靈興山沽酒賞菊¶
衆山環遶一溪斜低小軒忩眺望賖行遣方兄尋野店¶
㘴邀歡伯過仙家多情戀頂烏紗㡌不語向人黄菊花¶
山月上時歸更好何妨有待至昏鵶¶
　　　重九宿王孫舖¶
蘭江路盡接荆江竹屋蕭條草樹荒許乆長晴㘴極暑¶
霎時疎雨做重陽明眸縱少新開菊隨量何妨淺舉觴¶
<pb:KR4d0199_WYG_002-5b>¶
驛舍明朝便陳跡牛山徃事莫徒傷¶
　　　前五日賦重九¶
侵尋重九雨餘秋采菊登髙事事幽偶爾見山忘日夕¶
頽然落㡌自風流二三日外追清賞千百年間繼舊遊¶
爛漫賦詩兼酩酊不然嘉節若為酬¶
　　　九日方壺¶
返照重城暮色催人家十萬出樓臺江流湛湛洞庭去¶
山色青青衡岳來佳處緑樽窮日飲故園黄菊向誰開¶
<pb:KR4d0199_WYG_002-6a>¶
人間此㑹論今古醉聴西風拂帽埃¶
　　　晚秋懐社中諸子¶
池塘水落倒枯荷橘綠橙黄晚菊多日暖懐沙鼈𠂻甲¶
霜清奔火蟹横戈如今時節從來好得醉工夫似舊麽¶
儻有征鴻過巫峽待憑詩句問如何¶
　　　次韻賦十月桃為羅司理生朝¶
根苗不自武陵鄉挾暖凌寒獨有光韻過海棠春帶露¶
紅羞籬菊晚經霜宅仙本結千年實瑞世仍開十月芳¶
<pb:KR4d0199_WYG_002-6b>¶
過挿一枝誰稱靣後堂楊栁舞霓裳¶
　　　梅方開一花¶
烟村清淺白沙溪籬落槎枒老樹枝一朶梅開如許早¶
㡬多人過不曾知風前遇我還青眼花裏推渠是白眉¶
未辦酒樽澆磊塊試憑詩句寫新竒¶
　　　早梅¶
荒村野水小春時縱有梅開人未知㡬度携笻無覔處¶
今朝映竹忽横枝脱非入骨清香動恐被傳神淡墨欺¶
<pb:KR4d0199_WYG_002-7a>¶
酸意中含和鼎實相期逺到誦黄詩¶
　　　臘月立春¶
栁條弄色舞輕風不與尋常歳暮同寒氣望塵先歛退¶
陽和發軔已交通菜絲盤玉還充席幡字花房正代功¶
首迓東皇湏痛飲可能無句著新工¶
　　　嵗暮寄蘭牕兄在郴陽¶
毎日登樓望欲迷家書寫罷復題詩對床夜雨還非昨¶
啜茗春風未可期歳月催人驚合㳫夢魂覔路苦參差¶
<pb:KR4d0199_WYG_002-7b>¶
也應梅竹多新句千里因風慰我思¶
　　　寄饒雲叟(渠怪人/不作書)¶
别來毎辱遺雙鯉頗怪吾儂不作書非為廣文官獨冷¶
自緣中㪚性常踈静暉待月昏鐘後制勝登髙曉雨餘¶
正憶去年同此㑹只今相望問何如¶
　　　月湖樓晩霽呈侍郎¶
湖光灔灔水平堤醉倚欄干晩霽時入鏡往來人倒影¶
窺天拂掠燕低飛雨㾗猶向梅粧見風色偏於栁線知¶
<pb:KR4d0199_WYG_002-8a>¶
景物相撩無好句乞公詩作畵圖歸¶
　　　内集閣¶
　　　　月湖名閣之語曰此閣髙明暖宻宜供團欒¶
　　　　遥賞山雪取謝道韞故事然而月湖單騎于¶
　　　　此殆為後來者設今之七言所謂像賦髙唐¶
　　　　者也¶
畵閣深明雪壓冬團欒宴賞酒樽同獸爐香霧辟寒氣¶
翠幙妓圍囘暖風起絮撒鹽酬唱外清歌妙舞笑談中¶
<pb:KR4d0199_WYG_002-8b>¶
寜無好事賢張禹不獨相忘著戴崇¶
　　　晩坐散花之室¶
官居無處寄幽棲洞户深沉坐最宜静撥爐薫挹香氣¶
間論畵壁數花枝蟲鳴頗似㕍來後果熟還如鶯老時¶
吹徹角聲巫峡晩片雲催雨更催詩¶
　　　玉虚洞其上有日月之象其旁有龍象之形¶
立馬香溪喚渡船羊腸遶盡洞呀然知誰開闢羣工巧¶
直許寛虚一室圓龍象現形嚴佛土烏蟾埀象燭壺天¶
<pb:KR4d0199_WYG_002-9a>¶
惜哉不遇東坡賞為作新詩與世傳¶
　　　市橋成次韻¶
雷雹平時生馬蹄偶衝暴漲去難追一年病渉愁無奈¶
今日安行喜可知虹飲江頭愁雨霽龍横水靣暮雲埀¶
却憐舟楫無人渡借我江心理釣絲¶
　　　峽江¶
撃電浮霜浪作堆峡江試險眼初開常驚四畔山圍繞¶
不見中間水去來石出多竒吾甚愛舟移太疾首頻囘¶
<pb:KR4d0199_WYG_002-9b>¶
瀕涯穏處憑誰問我欲其間作釣臺¶
　　　柔逺樓¶
柔逺樓髙豁寸眸白鹽赤甲鎖闗頭四川形勝當前險¶
三峡波濤㨿上㳺鳥道極天雲日近靴城匝地市烟浮¶
時平乆矣無戎馬囘首當年老杜憂¶
　　　賦清映閣¶
數椽茅屋小橋頭地叚無多景自幽為愛平池三尺水¶
最宜明月一輪秋静留人影揺歌扇輕動風漣下釣鈎¶
<pb:KR4d0199_WYG_002-10a>¶
相去幽居無十歩不論時節恣來逰¶
　　　同友人新陂莊少憩¶
家家轣轆絡絲聲竹杖芒鞋取次行村笛牧羊烟欲暝¶
農歌秧稻雨初晴隨瓶沽得酒堪醉就野挑來菜可羮¶
此是田家真况味吾曹借取片時清¶
　　　賦清曠亭¶
半村半郭事林丘非閣非船傍釣舟秋月無邉凉細細¶
江天不盡水悠悠誰開圖畵當前靣絶㸃塵埃到上頭¶
<pb:KR4d0199_WYG_002-10b>¶
我軰不妨頻假榻主人應喜共盟鷗¶
　　　登光寺塔¶
凱之曾説越中行塔級親登眼始驚畵合千山翠濃淡¶
枝分萬水練縱横樹頭低壓昏烟重鶴背斜拖夕照明¶
疑是丹成生羽翼冷然雲表御風清¶
　　　同廷美兄宿龍福寺¶
峰囘路轉竹間扄古寺尋幽當下程淺屋近山寒較早¶
小窻容榻意偏清睡魔催枕如元約山鬼吹燈似薄情¶
<pb:KR4d0199_WYG_002-11a>¶
樽酒重温休惜醉恐君長夜厭蛩聲¶
　　　過吕坊渡¶
江闊寒風痛括肌村醪無力破寒威融霜㸃滴松間雨¶
愛日晴明身上衣闖竹柴扉黄犬吠卧沙蓬艇白鷗飛¶
燒㾗已覺春來近稍放青青出土肥¶
　　　自賦大隠¶
柴門雖設日常闗秪有琴書几案間屋宇無多聊近市¶
塵埃不到即深山悠悠世事非吾事徃徃雲間是我間¶
<pb:KR4d0199_WYG_002-11b>¶
出處尚疑陶靖節倦如飛鳥始知還¶
　　　賦芷(并/引)¶
　　　　昔蘭窻先生嘗作芷賦其序畧曰幹長短則¶
　　　　蘭相若花大小則蘭相若香淺深則蕙相若¶
　　　　色雖綠而上加之淺黄其説如此癸亥六月¶
　　　　予寓䕫之鎮峽堂有以香草獻者其花尖瘦¶
　　　　毎幹四五可以比蕙其香清逺菲菲襲人不¶
　　　　減於蘭細觀花葉則外青白而中實㣲紫¶
<pb:KR4d0199_WYG_002-12a>¶
　　　　土人未始知名予意此即芷也不然舍蘭蕙¶
　　　　之族又安得有此臭味清絶哉第所見乃與¶
　　　　蘭窻所述不同是不可無語以記之遂成唐¶
　　　　律繼賦之後將求證於離騷之士云¶
縹裁衣袂紫中單觸眼亭亭露未乾態度全然逼秋蕙¶
馨香的不讓春蘭數枝瀟灑北窻書一室清幽六月寒¶
了不知名疑是芷賦前詩後兩存㸔¶
　　　寄月湖先生兼簡渭叟¶
<pb:KR4d0199_WYG_002-12b>¶
山莊杖屨飽相從毎月湏拚十日中鼎足三人同宿留¶
甕頭一盞奉從容别來不隔千山月舊賞難乘雨腋風¶
更想先生新活計烟波别業興方濃¶
　　　贈别饒雲叟赴萬州教官¶
話别哦詩當酒甌竹萌成笋麥方秋數聲春後呼風鳥¶
百丈朝來送浪舟已得通津好消息何妨舊物小淹留¶
到官應動鄉闗思南浦西山若箇優¶
　　　遣興次韻¶
<pb:KR4d0199_WYG_002-13a>¶
山閣舂容丈尺間元無俗事撓清間有時把筆抄新句¶
整日開窻對舊山葉帳静㸔青似染禽言細聴字終蠻¶
可憐蜂子尊王意毎到衙時似趂班¶
　　　追送何伯憲不及¶
追送無從謾寄詩道間安穏我能知情懐亦似居家樂¶
笑語依然奉母慈巴水栁風新霽後錢塘花雨暮春時¶
乃翁邂逅詢佳况膝上時時置坦之¶
　　　送王敦素¶
<pb:KR4d0199_WYG_002-13b>¶
龍蟠山色引衡廬霜落江清影碧虚鼔枻厭騎沙苑馬¶
行厨飫食武昌魚緩歌玉樹飜新曲趣入金鑾續舊書¶
官達故人稀㑹靣君來相見肯如初¶
　　　次韻方徳秀(渠所居有方橋又喜誦圓覺經偶/相識于三山之氷壺欲挽相過)¶
清風一榻借氷壺邂逅相逄日與俱學辯癡龍君有見¶
詩窮饞犬我何癯似聞圓覺常開巻未到方橋欲問途¶
稍待秋風凉冷後相從十日却歸歟¶
　　　次韻歐陽天聰(渠賦排悶/因廣其説)¶
<pb:KR4d0199_WYG_002-14a>¶
今古由來㡬廢興人生底事謾勞生一身休作籠中鳥¶
萬事終歸墻角檠且與風光閒作主莫於詩社倦尋盟¶
相從只麽消間暇自快人間物外情¶
　　　次韻吴文美¶
决科君軰不須疑好采來如博局嬉拾芥紫青非外事¶
舉杯富貴可前期相將競奏大人賦慫恿常談小子詩¶
接武虞廷須八凱頴陽深遁我何知¶
　　　次韻荅克脩(并引/)¶
<pb:KR4d0199_WYG_002-14b>¶
　　　　予不才且懶乆無所作克修毎見訝一日蘭¶
　　　　章恵示責予屬和之意峻甚欲勉强未得也¶
　　　　朝來牕間手正書帙見來詩猶在側忽復發¶
　　　　興乃抖擻嗣軸尾雖不成言語抑亦見踈慵¶
　　　　之意耳¶
懶慢相成拙似初親朋莫問近何如居然野性成孤鶴¶
聊爾塵編撲蠧魚才比劉墻猶自短詩如陶粟了無儲¶
驪珠相畀知君厚燕石輕酬笑我疎¶
<pb:KR4d0199_WYG_002-15a>¶
　　　又次韻荅克修¶
前囘藜杖遶芳郊底處梅花出好梢野彴低横盈尺水¶
竹籬深䕶數家茅春風桃李成生客臘雪松筠是故交¶
剰欲冄携樽酒去柴門應復許人敲¶
　　　次韻荅周公美¶
温風慫恿栁婆娑兩見春來蜂蝶多遷變時光如轉燭¶
遲留日影欠揮戈思君欲問加飡未苦思能令太瘦麽¶
歳晚忘言除習氣寒灰試共撥隂何¶
<pb:KR4d0199_WYG_002-15b>¶
　　　次韻荅公美二首(來詩首篇謝藥及茶/次篇以啼飢為題)¶
幽居正傍小溪斜想見樵風似若耶固有詩章舒眼界¶
可無藥物助脾家追歡難共長沙酒遣睡姑嘗陸羽茶¶
更祝安心為妙法都將世事等空花¶
四至長沙熟物情留題勝處記吾曾三生㑹是湖湘客¶
一鉢渾如雲水僧贏得身輕閒有味儘從人笑老無能¶
如君應飽田園樂猶道啼飢有怨憎¶
　　　謁何世南¶
<pb:KR4d0199_WYG_002-16a>¶
　　　　吾清軒先生年二十以經學為古文一出冄¶
　　　　出而世不售于是退而嘆曰可以止矣乃結¶
　　　　茅清軒外形于酒托神于字以自放于愚溪¶
　　　　之上故醉輙作草然詩家所作甚少其所交¶
　　　　亦不過二三君子毎相遇必命酒以其所嗜¶
　　　　也在醉必書日或十幅或二三十幅或百十¶
　　　　幅今不有見之者其愛之重之而蔵之什襲¶
　　　　歟其不知其道而委而棄之歟予不得而知¶
<pb:KR4d0199_WYG_002-16b>¶
　　　　之也予獨知世南所收先君書為多甚愛重¶
　　　　之蔵之而不輕示人乆矣嘗請觀世南曰清¶
　　　　軒先生有贈行詩必和此以來乃得見之不¶
　　　　然不得見也予欲亟見之忘其不孝之誅輙¶
　　　　次先韻鳴呼今日而使予得見先君之字予¶
　　　　如見先君也唯君圖之¶
愚溪草聖祖鍾王宰木今傷葉屢黄何處巻蔵雲滿紙¶
唯君䕶惜錦成囊不聆洒翰音聲入欲認驚龍氣熖長¶
<pb:KR4d0199_WYG_002-17a>¶
一見自消飢渇念天厨珍味不湏嘗¶
　　　謁趙徽猷¶
把麾持節舊鄉闗雖幸為眠一枕安未覩青天孤此眼¶
不圖今日見公顔雲烟秋霽湖山静霜月晨清橘柚寒¶
應屬詩翁搜好句相從正願得窺斑¶
　　　再用韻(徽猷諸子坐間和/前韻于是得之)¶
葛巾藜杖欵重闗不獨風流識謝安蘭玉滿庭驚醉眼¶
雲烟落紙照衰顔也知鴻㕍行應起莫管鳬鷗盟漸寒¶
<pb:KR4d0199_WYG_002-17b>¶
自笑斷鬚安字拙空令短髪作詩斑¶
　　　懐清曠兄弟¶
可觀閣上借牀眠明月清風不用錢㑹靣向來無空日¶
離羣何事有經年相望千思江湖地正坐三秋風雨天¶
耿耿青燈空透影可堪新㕍一聲傳¶
　　　䕫府長至諸州之酒畢集毎品嘗之或有味而¶
　　　無香或有香而無色月湖一日命酒匠置大甕¶
　　　悉以酒投其中而和之不費麯蘖逡巡而化洗¶
<pb:KR4d0199_WYG_002-18a>¶
　　　盞一吸竒絶出於意外于是從新封泥名之曰¶
　　　十州春請以七言賦之¶
樽中賢聖雜然陳㸃化湏㬰清且醇味壓宜城九醖酒¶
名髙䕫府十州春投丸仙子難争手合麯香山未盡神¶
從事有靈應自慶而今十部萃吾身¶
　　　村中病起¶
訪醫墟落疾難痊肘後竒方得舊編藥濟君臣親劑和¶
火停文武事烹煎旁人笑道徒為爾午睡醒來已脱然¶
<pb:KR4d0199_WYG_002-18b>¶
從此節宣防未病那須扁鵲信真傳¶
　　　贈唐道士¶
靈應堂中一羽衣衡山來此住多時困來拂榻終朝卧¶
醉後敲門半夜歸留客屢嘗教買酒向人長自説吟詩¶
開軒畧種閒花木此外懸知少是非¶
　　　畵壁¶
　　　　松柏竹鶴四者甚清然又旁出繁杏一株似¶
　　　　是生客要不無意賦之¶
<pb:KR4d0199_WYG_002-19a>¶
松柏雙雙夾竹青來逰仙客稱閒情一時幻出誰能爾¶
四者依然太瘦生鬱欝相交堪掬翠昻昻自得若聞聲¶
如何艷冶容繁杏殆恐人嫌境過清¶
　　　鐵拄杖次韻答趙侍郎¶
非竹非藤性最剛鐵君風骨凛秋霜清堅閲世千年乆¶
正直持身九節長宜向山林扶矍鑠難随車馬入康荘¶
只愁雷電搜蛟蜃併及新詩不許藏¶
　　　嘗雲安麴米春¶
<pb:KR4d0199_WYG_002-19b>¶
名自雲安已乆傳未嘗先覺口流涎三杯通道正須此¶
一盞醺人今信然取醉間闗憐杜老聞香比擬憶蘇僊¶
豈知閒㪚江湖客快飲瞿唐灔澦邉¶
　　　何先生月湖樓¶
青天素月古今流竒觀還須自我謀照有餘輝衆人共¶
取之不禁此湖收水容天色交光處玉鑑氷壺不夜秋¶
俯仰無塵清絶甚欄干百尺獨宜搜¶
　　五言絶句¶
<pb:KR4d0199_WYG_002-20a>¶
　　　書事¶
柱礎書生水雲雷暮出山天時已秋杪氣候尚春間¶
　　　伏暑¶
正覺纎絺便未容團扇閒兒童昧災變赤體更歡顔¶
　　　野外新秋¶
平野寛無際層雲撥不開曉容收雨後凉意送秋來¶
　　　野眺即景¶
山晩餘紅照林昬集衆鴉泥深茭欲笋水滿稻初花¶
<pb:KR4d0199_WYG_002-20b>¶
　　　江亭¶
村舍随山逺沙寮傍岸還輕烟魚復浦殘雪手巾山¶
　　六言絶句¶
　　　散花之室六言(月湖/新名)¶
無動現身説法毗耶到處為家誰識逄塲作戯從教現¶
女㪚花¶
本有獻花佛事何妨乞食歌姬若了悟不住相斯参透¶
無言師¶
<pb:KR4d0199_WYG_002-21a>¶
　　　賦張以道寒綠(陸龜䝉杞菊賦惟/杞惟菊偕寒互緑)¶
領畧一軒寒綠掃除萬種春紅飽取披烟沐雨全勝抹¶
月批風¶
百世東坡居士千秋甫里先生近識南湖髙隠相望今¶
古同情¶
　　　冬郊¶
荒草岡頭牧笛急舂屋角吹煙短景做催冬日㣲暖號¶
小春天¶
<pb:KR4d0199_WYG_002-21b>¶
　　　枇杷六言¶
大似明珠徑寸黄如香蠟成丸落處韓嫣遺彈可憐不¶
救飢寒¶
　　七言絶句¶
　　　仲春即事¶
嘲㺯春晴禽鬬語揄揚風色栁揺絲麥苖含穂枇杷熟¶
却似江南四月時¶
　　　楊花¶
<pb:KR4d0199_WYG_002-22a>¶
楊花似雪雪應嗔㪚漫輕飛太逼真結習已消那得住¶
却沾塵土不沾身¶
　　　睡起¶
案頭黄妳温存睡榻上青奴誘引凉幽夢覺來山月上¶
一庭樹影滴金光¶
　　　晨雪渡洑陂¶
竹外楊枝學小梅竹間茅屋白皚皚撐舟獨擁蓑衣出¶
堪畵何須待晚來¶
<pb:KR4d0199_WYG_002-22b>¶
　　　雪消¶
簷聲不斷元非雨山色纔開豈是雲萬象終然仍舊貫¶
詎須裝㸃巧紛紛¶
　　　清曠静坐¶
草迷犢角掛林笋風起繭毛揚樹花不見黄鶯飛上栁¶
得知深處暗蔵鵶¶
　　　偶感¶
兀兀詩書早嵗勤而今掩巻養天真政須無語叅摩詰¶
<pb:KR4d0199_WYG_002-23a>¶
底用清談學晉人¶
　　　即事六絶¶
卧櫓無聲百丈斜牽夫匍匐入蘆花寒雲過鴈愁相頋¶
踏損尋常落處沙¶
凄風夜雨黄牛峽愛日寒雲白狗岍穏上瞿唐猶㡬日¶
闗山須㸔月初圓¶
舊年不雪新年雪今日非春明日春滕六勾芒真劣相¶
寒温相語作比隣¶
<pb:KR4d0199_WYG_002-23b>¶
纈紋斑駮遶山園青帶縈紆落澗泉十月梨花開滿樹¶
直疑梅蘂破寒烟¶
昏烟漠漠雨霏霏四月輕寒浸裌衣葉滿筠籃桑徑晚¶
杜鵑聲急棟花飛¶
林間無葉供風落溪上有梅迎雪開斜日未收門巷暖¶
兒童笑指蹇驢來¶
　　　翠竹人家¶
户外江平不肯流短籬疎竹翠光浮畦蔬遶舍畬田粟¶
<pb:KR4d0199_WYG_002-24a>¶
一飽無求百不憂¶
　　　村童¶
侵星褁飯下髙山負石趨城得米還不識往來為㡬里¶
秪言住處指雲間¶
　　　漁父詞二首¶
西風淅淅颭菰蒲獨棹扁舟釣五湖買斷水鄉真樂處¶
月明雲冷笛聲孤¶
活計平生一釣船將魚換酒不論錢夜來醉倒篷籠底¶
<pb:KR4d0199_WYG_002-24b>¶
却在蘆花宿㕍邉¶
　　　舟中即事三首¶
兩岸農家各自耕相過正欠小舟撐牧童來往如平地¶
騎得吴牛入水行¶
騰身赤鯉江心躍浮鼻烏牛渡口過雨後風清雲净盡¶
一眉新月映寒波¶
㬠翅鸕鷀映日斜倒懸羣鴨趂魚蝦槿籬石徑通門處¶
茅屋松林賣酒家¶
<pb:KR4d0199_WYG_002-25a>¶
　　　雨卧舟中¶
不許擡頭篷底下僅容舒膝簟中間聴風聴雨聴灘浪¶
纔得晴時出㸔山¶
　　　樂口橋即事¶
雨餘溪漲急機舂縁岸人家栁㺯風路轉源深行歩緩¶
青山暎水野桃紅¶
　　　宜春解䌫¶
江逈晨光獨早囘放船東下興悠㢤西風嫋嫋携將去¶
<pb:KR4d0199_WYG_002-25b>¶
細雨㝠㝠㸔得來¶
　　　瀼西亭即事¶
危亭曲檻俯溪流去去來來渡口舟㣲雨不妨人刈麥¶
輕烟正可客埀鈎¶
　　　灔澦堆¶
水合百源争一闗正須灔澦控奔湍露機象馬渾間事¶
合作頺波砥柱㸔¶
　　　飛練¶
<pb:KR4d0199_WYG_002-26a>¶
見説天孫巧一機銀河練就雪争輝長風吹下三千尺¶
秪恐麻姑合得衣¶
　　　登普濟寺慈氏閣¶
柔逺樓中俯市囂萬家蟻聚汩塵勞此中更覺樓低小¶
佛界由來著眼髙¶
　　　題壁平沙落雁¶
江寒烟暮水明霞曲折斜行雁落沙曾是瀟湘篷底見¶
還疑今夜宿蘆花¶
<pb:KR4d0199_WYG_002-26b>¶
　　　次韻繡屏¶
定是司花怯曉寒花枝圍處密縈蟠草針栁線藏真巧¶
莫作尋常倚市看¶
　　　戯留友人把酒¶
桞還飛絮春餘㡬幸有清樽可共持今我未眠卿莫去¶
古人皆飲子休辭¶
　　　觀酒庫落成¶
畢卓夜行因滿甕嗣宗喜仕為盈厨自憐小户無如我¶
<pb:KR4d0199_WYG_002-27a>¶
不斷瓶沽斷酒沽¶
泥沙糟粕不堪傳有酒知盈㡬百船浪説添盃吹野水¶
何如真變錫山泉¶
　　　荷¶
田田藕葉綠如裳拍塞池亭盡是香不受纎塵偏受露¶
十分清絶倚晨光¶
蓮未開時香在葉他花縱好葉無香製衣未入騷人手¶
象鼻何妨吸酒光¶
<pb:KR4d0199_WYG_002-27b>¶
　　　憫松¶
　　　　道入澧陵旁多古松上釘小牌書千字文記¶
　　　　之間為取明者殘傷致有傾折¶
誰借毛錐千字力曲留髯叟百年身未能晦蹟終難保¶
樗櫟林間是散人¶
　　　贈梅¶
花䝉臘雪袁安卧影落寒江正則魂忽見江南春信息¶
誰教驛使到䕫門¶
<pb:KR4d0199_WYG_002-28a>¶
　　　别金華朱丞¶
客中相識便相知日日相過不問時除却酒杯澆旅况¶
若非坐隠即論詩¶
梅信傳黄麥正秋征衣抖擻去難留應從臨汝江邉過¶
傳語灘頭舊釣舟¶
　　　答莊權之(并/引)¶
　　　　權之以四絶見貽且索和章值予戒口業已¶
　　　　數月矣黾勉賦二十八字既以謝權之它或¶
<pb:KR4d0199_WYG_002-28b>¶
　　　有覔詩者亦可舉似以為對¶
寒窻十載江湖夢夜月三更風露秋静坐觀心香一炷¶
平生詩病一時瘳¶
　　　次韻答陳仲思(來詩邀/守嵗)¶
彤雲凍合晚來風百里溪山雪色同李&KR1658;那能説詩興¶
嗣宗端復嘆途窮¶
吟君詩罷不成歡尚阻青燈話歳寒亦欲分嘗竹忩碧¶
少須春後薦春盤¶
<pb:KR4d0199_WYG_002-29a>¶
　　　贈錢道人(説相不/覔錢)¶
善説相傳唐世術不言錢有晉人風非錢可况言真寔¶
肯與尋常賣相同¶
　　　賦歐陽道士舞仙¶
博山烟燼夜三更萬籟聲沉月一庭拂拭琴床弹古調¶
松梢鶴睡洒然醒¶
　　　千葉石榴¶
丹房疊蘤烱雙眸熖熖燒空夜不收莫遣殘英顛倒落¶
<pb:KR4d0199_WYG_002-29b>¶
一枝開早見釵頭¶
誰家巧婦為花謀針線殘零細意收不管生紅難熨貼¶
從教百皺綴枝頭¶
　　長短句(附/)¶
　　　中秋無月肯堂邀小酌賦三五七言¶
雨飄零風凄清坐念今夕月知從何處明未湏無月更¶
作惡但願有酒常同傾¶
