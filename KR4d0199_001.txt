# -*- mode: mandoku-view; -*-
#+TITLE: 大隱居士詩集
#+DATE: 2015-08-24 23:58:31.830664
#+PROPERTY: ID KR4d0199
#+PROPERTY: BASEEDITION WYG    
#+PROPERTY: JUAN 卷上
<pb:KR4d0199_WYG_001-1a>¶
欽定四庫全書¶
　大隠居士詩集巻上　　　　宋　鄧深　撰¶
　　五言古詩¶
　　　鄉人禱雨有應時寓烏石¶
力穡乃有秋斯言聞自古天時或不順人事亦安取今¶
年問何如常暘頗為苦大田紛拆裂槁苗渇灌注井甕¶
走墟落河車喧旦暮江溪近復涸手足了無措禱旱急¶
農夫迓神擊村鼓動以千百人為此萬一舉烈日仍朝¶
<pb:KR4d0199_WYG_001-1b>¶
朝乞靈空處處誰知天地囬正在頃刻許旱魃翻然收¶
豐隆激其怒真龍奮寂寞商羊自鼔舞張盖作濃雲翻¶
盆下甘雨剰水有平疇曠原無焦土言功任鬼神介我¶
喜稷黍飽飯可預期晚歳復何憲懽聲變愁嘆憂心成¶
悦豫惟時對江村所寓隘茅宇因循已半月侵凌奈酷¶
暑快此一日凉美甚八珍具澆腸欠濁醪錢兄尋酒户¶
　　　探禹穴¶
禹穴鎮名山神龍夙呵衛告成餘此跡天地相終始昔¶
<pb:KR4d0199_WYG_001-2a>¶
在紹興中弔古先君子探穴勇躋攀慨嘆不能已援筆¶
賦㑹稽兼述風土美趨庭童丱時誦之能畧記頗識尋¶
幽趣便有東逰志道路阻且長日月疾難恃此興堕渺¶
茫轉燭逾三紀兩年寓臨安相隔纔一水登覽似可期¶
特未敢必耳今年正月末乃不料行止雲随渡江風身¶
著千巖裏借問自何方可訪夏后氏或指髙峰云近在¶
十五里是日天氣清好風濯衣袂興來不假懶偕行二¶
三子猶子試上庠邂逅亦能侍呼舟汎鏡湖肌膚撲空¶
<pb:KR4d0199_WYG_001-2b>¶
翠新荷㸃青錢魚行不相避水净無波濤曽不踰時至¶
捨棹叩仙扉宫額賜龍瑞古道怪松引重門老栢倚苔¶
徑稍深登曲折窮幽䆳巨石忽在眼不與他石類勢壓¶
千萬山魑魅敢睥睨人言為洞天我忻識勝地當中生¶
裂紋舊傳有深閟重𤣥鎖闗鑰莫測神靈意戀戀不䏻¶
去而有感于已平生喜搜訪幽山殆有契何以俛仰間¶
來逰者三世先賦那敢攀靈光誠自愧强裁五言詩未¶
能無習氣詩成不湏寫阿龜聊復識¶
<pb:KR4d0199_WYG_001-3a>¶
　　　逰北禪¶
城市有深逺為興逺如近冒暑一來逰政使俗者哂蕭¶
然清浄界軟語接支遁小童敬杖屨添香撥餘燼煮餅¶
擷園𬞞徐以茗椀進窻外得小坡野意頗無盡胡床移¶
最宜清風來有信静暑荷送氣敲凉竹成韻夕陽歸鳥¶
疾參差不作陣古寺忽横煙巧與畫張本㑹心忻有得¶
貪坐苦易晚酒固無獻酬言亦忘答問¶
　　　豐城道中¶
<pb:KR4d0199_WYG_001-3b>¶
西風著衣袂凉意曉來加宿露眩光彩朝陽濕精華人¶
烟互踈宻物色興嘆嗟喧囂鴨子市蕭索漁人家皂裙¶
婦多跣及冠男猶髽挽犁並雙㹀截江横流沙佐飯缺¶
蔬茹作糜和魚蝦湖田不薅草沙畦多蒔麻露空立禾¶
架結屋卧牛車水葉枯荷芰山果瘦梨樝烏桕動千樹¶
雜木不一丫縁塍豆欲實編籬槿纔花三分莫問酒一¶
啜不可茶行行入暮烟兩兩數歸鴉聨歩得姻戚浪語¶
殊讙譁畢景自忘倦所厯不覺遐問宿于誰館有軒臨¶
<pb:KR4d0199_WYG_001-4a>¶
水涯暗壁飛蝙蝠皓月升蝦蟆式盤疊餅餌擊缶出薑¶
𤓰携來尚餘樽取酌如流霞少飲不必醉遣興固自嘉¶
欲眠復出門漁燈認蒹葭¶
　　　醴泉¶
醴陵以泉名問泉良不逺平田數頃開方池三尺淺含¶
秋色幽幽辟塵光澱澱觱沸生其間的皪紛可辨纍纍¶
似噴珠一一如穿線多至叢萬顆少或作疎串遲速固¶
難期南北初無限占地喻尋丈有時忽隠見恍兮莫窮¶
<pb:KR4d0199_WYG_001-4b>¶
源雜然應有眼沙石那䏻窒苔荇不得炫千載曾未枯¶
一日知㡬畨釀酒味固佳煮茗香可羡名泉世不乏此¶
竒吾未見醒心聊一掬賦詩寓三歎¶
　　　次韻答社友¶
小軒名大隠粗可供趺坐遮眼時翻書静願結香火似¶
介還似癡所向與時左不踐名利途竊謂志亦果人生¶
天地間世路多坎坷成敗端有數巧力不容佐昧者迷¶
所之大似蟻旋磨君㸔禽髙飛翼倦千仭堕太剛者易¶
<pb:KR4d0199_WYG_001-5a>¶
亡太鋭者必挫得失相乗除倚伏兩福禍顧予何所樂¶
曰晏得髙卧豈惟七不堪萬事付懶惰儕類毎見寛亦¶
不攻其過美人如敬翁學問精而夥松柏生澗壑霜幹¶
乆長大富貴應不免時有可未可何湏窮婦吟再三嘆¶
寒餓且冀寛此抱㑹當有知我屬和聊寫情暫輟園蔬¶
課¶
　　　次韻易髙士(并/引)¶
　　　　都錄髙士歸自吴中出示苕溪漁唱一編意¶
<pb:KR4d0199_WYG_001-5b>¶
　　　　其模寫山水盡得佳䖏因借歸讀終巻則傷¶
　　　　時之作過半其憂國念民之意燦然不可掩¶
　　　　殆異乎方外之人區區嘲風詠月而已三嘆¶
　　　　之餘因次末篇之韻以還之然是行也初有¶
　　　　同舟之約後乃不果故於詩中併及¶
新詩嘆干戈流移痛眼邉公若㨿要路不惜金軀捐同¶
舟曾有約儻行亦憂煎政恐無此吟掩巻空自憐¶
　　　齊雲¶
<pb:KR4d0199_WYG_001-6a>¶
閒雲(一作/浮雲)無定在為問齊不齊風髙衣裳冷天近日月¶
低寛虚快(一作/供)舒嘯領覽時杖藜南城塊蘇耳擾擾人¶
自迷¶
　　　賦椿楸二樹(月湖手植賦/詩輙次韻)¶
愛均召伯棠名殊諸葛菜軒檻頓輝光東西相映帶此¶
意存千年其勢當兩大梨棗汛乆生於焉稱内外¶
　　　寄題真樂齋¶
魚潜深淵水鳥巢茂林枝潜者忘於淵洋洋縦尾鰭巢¶
<pb:KR4d0199_WYG_001-6b>¶
者忘於林飛鳴唯所宜莊周嘆從容未免恵子疑師曠¶
豈知聲繆以占齊師彼各有真樂果孰得而窺陋巷顔¶
氏子簞瓢甘忍飢陶潜怕折腰素琴絃不施其樂可聞¶
歟夫盖黙識之非絲亦非竹且復非蛾眉譬如執熱者¶
灑然濯涼颸又如渇不禁快飲清江湄當其得意時何¶
以富貴為手舞而足蹈誠不之自知自知猶不可人胡¶
可度思君闢真樂齋我賦真樂詩寫詩聊寄意名齊儻¶
在斯置之勿復道焚香誦楚詞¶
<pb:KR4d0199_WYG_001-7a>¶
　　　逰羅正仲磬沼深得一字¶
磬沼去郭近得朋忻一出曲水媚秋花輕雲翳寒日幽¶
野惬心期平逺快目力率爾進所携雜陳初匪一初無¶
惡客來不妨歌妓宻浮白行觴政追韻嚴詩律晚醉語¶
紛紛夕寒風淅淅策杖歸去来書床鳴蟋蟀¶
　　　山莊石室清坐¶
時登大石樓雅愛小石室欠伸欲打頭睡卧可舒膝眀¶
潔意自寛深沉境逾寂蔵春絶嚴風生秋無畏日天設¶
<pb:KR4d0199_WYG_001-7b>¶
世莫知神工鬼有力㓜輿飽丘壑馬融富書籍洞門何¶
嘗扄俗客自滅跡誰歟助㣲吟幽蟲聲唧唧¶
　　　諸人集予貧樂軒賞花以直把春賞酒都將命¶
　　　　乞花為韻深得把字¶
旭日釀融和化工幻夭冶吾家最岑寂亦有花枝亞光¶
浮蝶翅動香倩蜂鬚惹名傳文中譜品入趙昌畵春歸¶
不可挽恐被東風嫁急呼我軰人趺坐花隂下雖無裙¶
可幄頼有草堪藉但愁歡未䦨酒盡不容把明年長安¶
<pb:KR4d0199_WYG_001-8a>¶
城走馬逐東野¶
　　　官舍梅樹(并/引)¶
　　　　當軒一樹雖小古怪可愛嘗與趙醇道相睥¶
　　　　睨曰此必紅梅也既花乃紅色作此以自嘲¶
東風慰寂寞花到堦前樹一枝花十餘一樹枝四五妙¶
處在不多酴醿更屏䕶半開半未開十分好態度去年¶
初來時愛此當庭户便指為紅梅試問何以故入簷一¶
枝低偃亞復數處有是好風骨他木安敢許逮至臈前¶
<pb:KR4d0199_WYG_001-8b>¶
後梅開不擇所此獨未有芽春信來何暮時着手摩挲¶
切勿為文具相勞雖無酒典衣吾有取因循及初春椒¶
蕚纔可數慫恿荷㣲暖紅英忽然吐驚喜出不料遶翫¶
遂成屢頳頰人共憐慚顔我自誤着眼未分明殆湏捲¶
簾顧昔甞笑北人渾作杏花覩認桃無綠葉吾不事斯語¶
吾本待以梅恨不辨紅素見花乃識花康節應笑汝¶
　　七言古詩¶
　　　忘歸¶
<pb:KR4d0199_WYG_001-9a>¶
端能來作棲霞侣從他浮世悲今古翻憐春色滿天台¶
劉阮掉頭留不住(案此詩上/半首闕)¶
　　　中秋無月感而作歌¶
天時相催日如流今夕何夕云中秋不見佳月黙有感¶
試走退筆書其由去年此時汝川客一病纒綿真險厄¶
貪生强藥寸心酸與死為隣片紙隔破窻髣髴光朦朧¶
推枕起來呼小童問云月髙今㡬尺答以雲生俄滅蹤¶
擁衾獨坐謾空想縱有挂華未能賞重城㡬許追歡娱¶
<pb:KR4d0199_WYG_001-9b>¶
終宴無聊徒悵望而今一榻烟村中稍喜時同事不同¶
世味淡薄幽意足元和咽漱真氣充歩屧出門舒逸興¶
清風灑靣衣襟冷暗雨淅&KR0377;作寒聲濃雲黯黲無光影¶
月兮月兮胡寡情故向良時多不明無乃韜光不自滿¶
故能養兎得長生我今解悟月深意榮華咄嗟復凋悴¶
歸來塞窓仍閉門衆人昭昭我獨昏¶
　　　遡峡詩(并/引)¶
　　　　峡山之勝千態萬狀妙不可窮有指其形似¶
<pb:KR4d0199_WYG_001-10a>¶
　　　　而寫行記者吴仲方黄正臣之説相繼而出¶
　　　　乃復櫽括其語以賦詩詩成凡五十韻庸以¶
　　　　祈教於月湖先生¶
臚言峡山天下竒欲觀愁隔三千里常恐因循孤此興¶
非假夤緣那得至偶逄月湖起仕宦正指䕫門慗凋敝¶
忻然謂我便登陟乆矣與予同臭味何嘗佳處倦扶藜¶
莫憚西征共行李繡斾前驅抵江陵畵鷁迎車艤沙市¶
長年槌鼔轉船頭川后囘風送旂尾侵尋崖石惬幽賞¶
<pb:KR4d0199_WYG_001-10b>¶
洶湧波濤反輕視霧船烟䌫恣深逰露宿風飡浥清氣¶
百巧千竒類神工紛至㳫來惱吟思取句未佳恐難操¶
傳筆欲書還復止去歳延陵駭心目指摘形容寫行記¶
今年江夏襲見聞掇拾緒餘循故事試以七言用櫽括¶
庶㡬二妙相表裏或若洞户之谽谺或若樓臺之峻峙¶
或若香山之挿爐或若茟架之横几或遮䕶如重簾幙或¶
張展如大旂幟或戍削如城堞髙或森列如刀劔鋭或¶
若蕉葉之斜紋或若蓮花之疊起或若頂相之初浄或¶
<pb:KR4d0199_WYG_001-11a>¶
若蓬頭之未理或剥落為枯松身或刻畫為古篆體或¶
斧傷而㾗跡亂或鋸解而縫罅細或如秋𤓰作四分或¶
如籠餅裂十字或如白鹽之浮霜或如紅霞之㪚綺或¶
陳寳藏之所珍或堆鐵冶之所棄或纍萬塊而不危或¶
懸一髪而欲墜或飛磴而可捫天或斷崖而無立地或¶
窩如狐兎之穴或窈如龍蛇之閟或整如排立之衙或¶
鬌如對髽之髻或皎如日光玉潔或靄如雲碧烟翠或¶
蜂腰而或蟇吻或牛頭而或馬耳或鸞飄而或鳯翥或¶
<pb:KR4d0199_WYG_001-11b>¶
猫伏而或羊跪或如皷卧如盤擎或如幢埀如盖倚或¶
如塔孤如橋拱或如壁立如屏翳或激卧鯨之衝波八¶
月潮生怒不已或送埀虹之飛瀑四時雪縞瑩無比或如¶
壯士之宵征十十五五相擁蔽或如醉人之春逰兩兩¶
三三互牽拽變怪紛然莫窮狀約畧陳之可推類百篇¶
湏賦謫仙才一石難施王宰技是時致身何蕭爽㡬月¶
清魂無夢寐弱水蓬萊何用到孤岸落伽寜有此由來¶
介性不婚宦聊寓閒情在山水既貪清致豁心胷仍湏¶
<pb:KR4d0199_WYG_001-12a>¶
長語琢肝肺糟糠雖惡飢者厭土炭無味病者嗜萬事¶
終然總是空一物未忘猶有累况聞南山韓退之不及¶
北征杜子美議論從公何足憑唯阿相去真能㡬浮屠¶
公案無盡話維摩法門不容喙昭文不鼔無成虧乞就¶
先生叅此意¶
　　　次正臣韻¶
黄牛偶際半槽水忻然解䌫離江涘舊聞峡山最多竒¶
非渉風波難説似千金莫買丹青臨今日真行圖畵裏¶
<pb:KR4d0199_WYG_001-12b>¶
魂驚險怪千萬狀眼洗清竒數千里戯石鹿兒玩鐃鼓¶
緣木王孫賣弓矢鷺鷥乆立應有待鸕鷀深沒殊無底¶
大淖瀑濆續續生怒濤驚浪層層起好風轉旂㨗有神¶
長年捩柂飜堪倚漁人生長謾不知葉舟來去紛可喜¶
惟愁三峡總黄濁安得一瓢獨清泚甘泉剰貯蝦蟇碚¶
時瀹玉塵香漱齒¶
　　　觀逰女次韻(并/引)¶
　　　　長沙風俗毎歳二月婦女紛然出城掃墓謂¶
<pb:KR4d0199_WYG_001-13a>¶
　　　　之上山率以日午而返因逰帥漕花圃歌飲¶
　　　　盡歡窮日而後㪚時與張慶夫坐觀于竹逕¶
　　　　張賦詩乃次韻書所見¶
麗人春逰相百十此風長沙云舊習綺羅映肌白玉鮮¶
珠翠壓鬢烏雲濕借地持杯逓呼喚笑指花枝時小立¶
晩風忽遣栁棉飛竹逕梅亭巧穿入惱亂逰人歸不去¶
使我樽中無以給誰念朝來丘隴間紙錢吹落無人拾¶
　　　清隠為知觀李元禮作¶
<pb:KR4d0199_WYG_001-13b>¶
世氛擾擾人遑遑静有八室無八方壺中酒好誰獨覺¶
橘間碁樂何可量峩峩湯湯知音少管絃嘔啞人稱好¶
歸來水深山更竒玉徽不按心自知¶
　　　湧雲¶
溪神騁技天公拙非雪之雪白于雪倚欄小立不禁寒¶
却願天日長炎熱¶
　　　月湖新得浮石巖¶
月湖先生樂山水搜竒曾不逺千里那知去郭三牛鳴¶
<pb:KR4d0199_WYG_001-14a>¶
浮石巖中晦佳致神剜鬼劃有許工天墜地出知㡬世¶
平時樵徑所不由一旦屐齒胡為至由來絶景難乆藏¶
竟湏好事與經始見之三歎欲忘歸市以千金不惜費¶
公之得此真無價我亦聞之喜不寐朝來幽事頗相闗¶
乗興縱觀約聨騎霜明日暖馬蹄輕曾不踰時即其地¶
噴雲泄霧疑有神旋呼斤斧誅榛葦初驚巨石㡬百尋¶
突兀嶙峋濕雲氣嵌竇谽谺元自開藤蔓駢羅巧相締¶
清涵竹木總堅瘦隂生莓苔倍葱翠老根側出掀虯髯¶
<pb:KR4d0199_WYG_001-14b>¶
幽草倒生揺鳯尾前山一抹横蛾眉隔盡俗塵如户閉¶
褰裳振足履﨑嶇披棘捫蘿窮幽䆳忽有一徑出自然¶
委蛇深隠闊盈咫四靣周遭歩轉髙心領目撃紛可喜¶
處處出石作竒怪續續哦詩聊比擬或黎其色如鐵繡¶
或赭其容如酒醉或傲睨而癡自笑或突怒而狠相視¶
或開幽室為書院或引長廊為客次或虚髙下成樓閤¶
或嚴尊卑作堂陛或分半月隠天形或展胡床圏地勢¶
或露碼碯紅而潤或錯琉璃青且膩或如入闗如升堂¶
<pb:KR4d0199_WYG_001-15a>¶
或如卧榻如隠几或如立壁如拱梁或如卓筆如布字¶
逓逓逄迎巧獻狀試舉其凡莫殫紀最喜賓從可從容¶
甲乙其間有一二昔聞淡巖天下稀金華仙伯載稱美¶
圍中僅可坐十客舉此十倍加不啻余賀兹丘有所遭¶
初不逺人人自棄先生一笑與我言平生此興覺為累¶
豈期幸㑹得所圖孰使之然天實畀湏臾更渉屏巖巔¶
指云此有無盡意一水縈紆殊有情萬山囘環杳無際¶
規以數椽安一榻時來長嘯舒清思願觀餘力佐天巧¶
<pb:KR4d0199_WYG_001-15b>¶
名與此山傳不替自惟野性寡所嗜猶喜登臨同臭味¶
剰欲相徔為乆計祝公先了公家事¶
　　五言律詩¶
　　　寄清曠兄弟¶
一别春三見相思日㡬囘自離䕫府後已過岳陽來寒¶
食還虚度酴醿幸晩開到時猶可及應得共銜盃¶
　　　寄麻姑山李元禮¶
不見山中客還經四度春近聞歸舊隠真箇是閒人吹¶
<pb:KR4d0199_WYG_001-16a>¶
髮松風逈當軒琴月新懸知心更静(一作心/跡浄)夢不到(一/作)¶
(乆/逺)紅塵¶
　　　春寒¶
二月寒如臘群芳凍未芽有人能剪水無樹不飛花終¶
不禁風暖難教帶月華却還桃李徑次苐散晴葩¶
　　　黙坐¶
黙坐形如槁清閒智養恬飛蟲黏宻網鬭雀堕虚簷却¶
暑寜湏扇留香畧下簾無人撓清思至夜待明蟾¶
<pb:KR4d0199_WYG_001-16b>¶
　　　山莊氷壺避暑¶
偏屋支巖稳斜廊引路通虚明疑貯月凄冷自迎風六¶
月尤宜此紅塵不到中灑然無熱惱坐我廣寒宫¶
　　　東池把酒¶
隠顯亭臺舊淺深桃杏新池光迷野鳥春色醉逰人改¶
席那嫌數持杯不記巡海棠宜秉燭歸恨隔城闉¶
　　　鑑堂把酒¶
池舘媚春華凭欄午更嘉日光凝水靣波影炫簷牙魚¶
<pb:KR4d0199_WYG_001-17a>¶
出衝浮梗萍交載落花半酣拏小艇落調唱漁家¶
　　　三伏中一雨甦旱¶
江漲如三月天凉似九秋遭逄今日雨安穏一年收處¶
處香甕面村村肥藁頭小春前後好待挂百錢逰¶
　　　山齋早起¶
推枕凌晨起添衣奈冷何新霜浮瓦薄缺月挂簷多野¶
燒猶殘熖鄰鷄尚凍歌撥灰添宿火一快爇松柯¶
　　　早秋¶
<pb:KR4d0199_WYG_001-17b>¶
風入題詩葉清音已奏商夜來堪簡冊客至便衣裳次¶
第征鴻到還令團扇蔵人情兼物意殊覺漫炎凉¶
　　　夢囘¶
日日風吹雨秋深寒氣催簷聲中夜斷月色上窻來冷¶
砌蟲吟穏幽屏蝶夢囘明朝應露重晩菊正宜開¶
　　　遣興¶
頗覺今朝好全無俗事闗風清林鶴喜雨霽野雲閒橘¶
柚埀枝重莓苔上砌斑芼羮挑野菜風味不吾慳¶
<pb:KR4d0199_WYG_001-18a>¶
　　　摘橘¶
乆矣經霜白全然映日黄仰頭忻自摘流齒惬新嘗未¶
抵千奴利應堪四老藏猶勝橘州上滅跡不聞香¶
　　　竹筩養梅置牕間¶
竹與梅為友梅非竹不宜截筩存老節折樹凍踈枝静¶
牖初安處清泉滿注時暗香披拂外細細覺風吹¶
　　　除夕把酒¶
爆竹驚今夕屠蘇薦詰朝去來時轉眼新舊歳中腰立¶
<pb:KR4d0199_WYG_001-18b>¶
地符先釘倚門錢未燒土人珍裂餅聊以薦金蕉¶
　　　懐清曠兄弟¶
殘臘迎除夕新春接上元常時陪内集排日醉芳樽歳¶
月驚殊俗闗山隔故園談邉應記我頻嚏怪黄昏¶
　　　感懐¶
舊日城壕興真成一夢間伯倫墳上土叔子望中山落¶
日難留戀孤雲自往還秋風吹杖屨囘首涕空潜¶
一棹載愁歸翩翩旅旐飛鶺鴒空自急鴻鴈失相依水¶
<pb:KR4d0199_WYG_001-19a>¶
澁灘膠艇風斜雨濕衣感時無意緒佇立暮烟霏¶
　　　即事¶
水夹山圍近天慳日到遲塞沙擎巨石古木障崇祠黄¶
藁畬田栗青烟茅舍炊兩村生理足樂處㡬人知¶
　　　躬耕¶
靖節田園興子真巖谷情古人雖不見今代有同清道¶
義丘山重軒裳羽翮輕蕭然無俗累心地湛虚明¶
　　　寓寜庵縦歩¶
<pb:KR4d0199_WYG_001-19b>¶
野潤雨初歇曉隂雲未開訪君行李處許我杖藜來及¶
到田家問還聞轍跡囘西風黄葉下悵望立蒼苔¶
　　　静暉樓曉坐¶
嶺宿寒雲薄樓迎曉日斜危簷排語雀落木㸃啼雅佛¶
鼓依山寺炊烟隔㟁家移時收足坐清興㑹烟霞¶
　　　施食¶
它鄉身總健毎食飯何如一飽寜無限三人動有餘嬌¶
鴉來木杪喜鵲下庭除施食僧家事何妨領畧渠¶
<pb:KR4d0199_WYG_001-20a>¶
　　　逰再興院¶
山逺平田濶村深古寺幽屋頭支老樹門靣闖雙流歸¶
翼碧天暮寒蟬紅葉秋瘦藤聊倚壁勝處欲遲留¶
　　　巖石山鼔(月湖自賦/因次韻)¶
有字留詩錦無皮入藥嚢同堅唯鐵杖易穴豈藜床况¶
有千年潤能添六月凉因巖作書院馳譽比衡陽¶
　　　留報恩定老¶
住山姑小試同學偶相求兩手便分付諸公堅挽留退¶
<pb:KR4d0199_WYG_001-20b>¶
庵曾毒手進歩莫囘頭早晩江湖去閒雲更自由¶
　　　涌翠為知觀周允昇作¶
山翠來如涌開軒不怕深渾疑霏霧雨已覺濕衣襟世¶
事歸楸局泉聲當玉琴道人塵外越我欲剰追尋¶
　　　新灘阻風¶
髙浪驚人處新灘復眼中雖無曳尾淖奈有打頭風秉¶
燭破春闇㸔山坐雨濛終朝收足坐兀兀與僧同¶
　　　解舟¶
<pb:KR4d0199_WYG_001-21a>¶
波面孤篷窄關頭古渡幽舟輕疾移岸岸曲屢囘舟野¶
潤蒸梅雨天寒張麥秋欠伸思晚歩舍棹渉芳洲¶
　　　宿長湖尾¶
古木侵沙路柴門引竹籬山低秋水濶天逺夕陽遲杳¶
杳來鴻鴈翩翩下鷺鷥漁舟何處宿横笛未休吹¶
　　　三㳺洞(唐元㣲之白樂天韓/退之嘗㳺故以取名)¶
詰曲山蹊晚清冷石澗秋三門儼呀豁四壁極琱鎪上¶
穴重巖閟中龕一室幽斐然成五字聊爾繼三㳺¶
<pb:KR4d0199_WYG_001-21b>¶
　　　接天閣為武將榮叔賦¶
山色渾連水波光總映空捲簾秋雨後注目夕陽中低¶
下翩翩鷺斜行㸃㸃鴻去天應尺五歸去㑹乗風¶
　　　别長沙驛渡¶
别去六年乆重來四日留笋輿離古驛荻岸即方舟雲¶
淡楚天濶風髙湘水秋洞庭知不逺乗興欲盟鷗¶
　　　留别趙徽猷¶
自客湖州市時登韞美堂雲烟㸔揮染風月共平章酒¶
<pb:KR4d0199_WYG_001-22a>¶
子常同醉梅兄已再香遽為今日别欲乞舊詩嚢¶
　　　賦何仲敏小蓬瀛¶
特地去人逺遶亭教水環眼前今有此海上更無山風¶
月随時好琴書盡日閒方今重文舘勿乆戀人間¶
　　　題古亭詩¶
日月車雙轂功名黍一炊逹人觀物化萬事本兒嬉濁¶
酒聊澆舌閒愁莫上眉劉伶多事在荷鍤竟何之¶
　　　春夜次韻荅肯堂兄¶
<pb:KR4d0199_WYG_001-22b>¶
天賦踈慵性身將四十年逄歡開口笑遇醉倒頭眠世¶
事多翻覆時光易變遷置之無足校五字要清圓¶
　　　贈别饒司理述古(許借/近詩)¶
岳麓一樽酒湘江萬里秋匆匆别後語冉冉歳華流正¶
喜重相見胡為不少留參軍詩俊逸還肯寄來不¶
　　　贈别周徳夫(徳夫本涪州判官而踰年/攝運屬且始見子可喜)¶
郡治資參佐計臺湏借留居常元少事有子更無憂君¶
問歸涪棹予尋出峡舟一樽談舊事何日重相求¶
<pb:KR4d0199_WYG_001-23a>¶
　　　送仲敏東歸¶
别僅三千里書纔一載通固應難邂逅那得許從容今¶
日君先去何時我亦東社中如借問為道轉踈慵¶
　　　賀陳仲思(得近書知/長甥秋薦)¶
中鵠知誰好烹魚始認名報公勤有子似我懶無甥何¶
日親相見因風且寄聲泥金聞喜處樽酒欲同傾¶
　　　寄徐廣文(并/序)¶
　　　　予客長沙用之亦寓居春閒忽告别往賓州¶
<pb:KR4d0199_WYG_001-23b>¶
　　　　暨予還家聞渠復返所寓寄四韻索詩債云¶
自我還荒徑知君返寓居秋來曾醉否月下有詩無兩¶
地成千里相㸔不一書可能忘舊債五字當追湏¶
　　　寄曾徳廣¶
懶慢多違俗尋常倦作書分襟還許乆為况定何如鴻¶
鴈秋風冷梧桐夜雨踈相如病好否何日過吾廬¶
　　五言排律¶
　　　寄别國清月老¶
<pb:KR4d0199_WYG_001-24a>¶
珍重國清老由來隠薜蘿詩清堪供佛禅定已降魔不¶
向名山住其如講席何無心聊一出餘論自相多别去¶
今逾逺後期難重過丁寜一句子還肯寄來麽¶
